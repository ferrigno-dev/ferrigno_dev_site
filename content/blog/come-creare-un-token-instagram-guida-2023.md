---
title: 'Come creare un Token Instagram in modo semplice - Guida 2023'
description: 'Creare un Token Instagram è necessario per poter mostrare il feed del proprio profilo su un sito/servizio esterno, seguendo questa guida, in 5 minuti potrete generarlo. '
img: img/blog/token-instagram-thumb.jpg
alt: Come creare un Token Instagram in modo semplice - Guida 2023

---

<!-- Content of the page -->

# Come creare un token instagram in modo semplice

Creare un token instagram, seguendo le indicazioni di Meta aggiornate al 2023, può apparire spesso una procedura alquanto complessa e boriosa, ma che in realtà, richiede circa 5 minuti del vostro tempo, seguendo questa guida rapida.  

### Cos'è un token e a cosa serve. 

Un token, per spiegarlo in modo semplice, è una frase di lunghezza variabile composta da lettere e numeri, che viene usata dai sistemi come una chiave identificativa o autorizzativa. 

Nel caso specifico di Instagram, il token vi permetterà di identificare (ed autorizzare) l'accesso a determinate funzionalità legate al vostro profilo Instagram. Uno dei casi d'uso più comuni è la condivisione del vostro feed su un sito web o un'app esterni alle app Meta. Infatti, il 99% dei moduli/plugin/servizi che mostrano il feed della vostra pagina Instagram su un sito esterno, richiedono un token d'accesso di Instagram per poter interrogare correttamente le API di Meta e in seguito mostrare correttamente il vostro feed. 

### Creare il token. 

Per creare il token di Instagram dovete eseguire questi 3 passaggi fondamentali: 

- Creare un app su developer.facebook.com
- Abilitare un tester di Instagram
- Generare il token

#### Creare un app su developer.facebook.com

Per generare il token e dunque in primis, creare un app, dovete avere un account (o crearne uno) su [developers.facebook.com](https://developers.facebook.com), dovrete usare un account Facebook attivo e funzionante, il vostro personale (o lavorativo). 
Dopo l'accesso al sito, visitate la pagina **Le mie Apps**, successivamente cliccate sul pulsante verde **Crea un'app**. 
Nella pagina di creazione, scegliete il **tipo di apps**, se il vostro scopo è relativo al feed di Instagram, scegliete **Consumatore** come tipologia, questa tipologia ci da accesso al prodotto **Instagram Basic Display** (il prodotto che serve a noi). Se invece non siete sicuri dello scopo principale della vostra apps o desiderate implementarla con altre funzionalità, scegliete **Non specificato**. Cliccate avanti. 

Nel secondo step, sezione **Dettagli**: 
- Aggiungete il nome dell'app, a vostro piacimento. 
- Inserite l'email di contatto dell'app, la vostra o del vostro developer di riferimento. 
- Associate un account business, per lo scopo di questo tutorial non è necessario, rimane comunque facoltativo. 

Bene, avete creato la vostra prima App di Meta, complimenti! Ora dovete abilitare un tester di Instagram. 

#### Abilitare tester di Instagram

Dopo aver creato l’app, dovete aggiungere il prodotto **Instagram Basic Display**. Nella dashboard della vostra nuova App, individuate il blocco relativo ad esso e cliccate dunque su **Configura**. 

Vi comparirà una pagina una pagina introduttiva, come nell'immagine sotto. Cliccate su **Create New App**

![Per attivare Instagram Basic Display, cliccate su Create New App](/img/blog/token_instagram_rif_1.png)


Bene, avete attivato il prodotto **Instagram Basic Display**. Ora nella pagina principale del prodotto individuate la sezione **User Token Generator** e cliccate su **Add or Remove Instagram Testers**

*Se non siete nella pagina corretta, dalla sidebar a sinistra cliccate su **Instagram Basic Display-> Basic Display***

![Per creare un nuovo tester, cliccate su Add or Remove Instagram Testers](/img/blog/token_instagram_rif_2.png)

Ora individuate la sezione **Tester di Instagram** e cliccate su **Aggiungi Tester di Instagram**

Inserite **l'username** del vostro profilo Instagram (o della vostra pagina) di cui desiderate mostrare i post sul vostro sito web (o servizio esterno).

Ora dovete accettare l'invito come Tester. 
Per fare ciò, aprite la vostra app di Instagram sul vostro mobile (o via desktop), autenticatevi con il profilo inserito come Tester e andate su **Impostazioni**->**Account**->**App e siti web**->**Inviti relativi a Test**, ed accettate l'invito. 

![Accettate l'invito per diventare Tester di Instagram ](/img/blog/token_instagram_rif_3.png)

Dalla colonna sinistra, tornate indietro su **Instagram Basic Display** -> **Basic Display**.
Individuate la sezione **User Token Generator** e cliccate su Generate Token.

![In User Token Generator, cliccate su Generate Token ](/img/blog/token_instagram_rif_4.png)

Vi si aprirà un pop up, autenticatevi con il vostro account di Instagram. Infine cliccate su **Consenti**.
Alla chiusura del popup, cliccate su **I understand** e copiate e salvate da qualche parte il vostro token, ed infine cliccate su Done.

Bene. Adesso che avete il Token di Instagram, potrete inserirlo all'interno del vostro sito/modulo/servizio di terze parti. 
















